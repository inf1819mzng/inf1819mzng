PROVA IN ITINERE DEL 25 NOVEMBRE 2014 
 
PROGRAMMAZIONE + LABORATORIO 
 
CORSO DI LAUREA:   INFORMATICA E COMUNICAZIONE DIGITALE TARANTO 
 
Prof.ssa Teresa Roselli 
 
 
Il proprietario di una catena di supermercati intende creare una tabella per una più efficiente gestione dei suoi supermercati. Per ogni supermercato il sistema deve memorizzare: il nome e il cognome del responsabile del supermercato; l’indirizzo del supermercato (ad Esempio Via: Roma, 4 e città: Taranto; il numero di dipendenti, il fatturato dell’ultimo anno.  
Il programma dovrà consentire di: 
• caricare le informazioni della tabella; 

• visualizzare i dati del supermercato il cui responsabile è inserito in input dal proprietario della catena; 

• visualizzare quanti supermercati sono presenti nella città  inserita in input dal proprietario della catena; 

• visualizzare il supermercato  che ha il maggior numero di dipendenti.  


 
Per la soluzione del problema, sviluppare le seguenti fasi: 
a) Analizzare il problema chiarendo le sue specifiche e formulando eventuali ipotesi necessarie per la soluzione. Individuare i dati di ingresso (dominio di definizione) e fornire un campione. Individuare i dati di uscita o risultati (dominio di definizione) e fornire il campione associato al campione di ingresso.  
b) Progettare la strategia di soluzione individuando una scomposizione del problema in sottoproblemi e rappresentarla mediante uno schema (ad es. l’albero di sviluppo). 
c) Descrivere la strategia di soluzione mediante un linguaggio di descrizione. 
 
 
 

